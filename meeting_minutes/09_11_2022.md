DATA: 09/11/2022

PARTECIPANTI: Chiara Maria Mazzanti, Francesca Buffa, Francesco Pasqualetti, Giosuè Moscato, Paolo Aretini, Sara Franceschi

OBIETTIVO: Discutere sui dati generati dall'estrazione di miRNA da esosomi circolanti di pazienti con Glioblastoma e volontari sani

TOPICS DISCUSSED:

1. Abbiamo discusso la pipeline che è stata utilizzata per la preparazione dei campioni

        a. I campioni sono stati processati a gruppi da 10 in ogni giornata e 8 nell'ultima giornata per un totale di 
           48 campioni sequenziati
        
        b. Ad oggi, sono stati effettuati 3 round di sequenziamenti di cui:
                
                1. il primo round ha ottenuto degli scarsi risultati dovuti alla difficoltà della macchina
                   di NGS nel sequenziare sRNA
                   
                2. nel secondo round sono stati introdotti degli spike-in per aumentare la performance 
                   durante il sequenziamento
                   
                3. nel terzo round di sequenziamento il numero totale di reads è notevolmente aumentato in quanto 
                   la quantità di plasma di partenza utilizzata è stata doppia rispetto al secondo round

2. Capire come standardizzare la procedura per le prossime volte
         
         a. Il processo più critico del protocollo Illumina e molto user-dipendente è il taglio delle bande fantasma
         
         b. È stato proposto di introdurre dei criteri di stringeza nella scelta dei campioni da sequenziare, 
            come ad esempio, scegliere quei campioni in cui la quantità di plasma di partenza sia alta
            
         c. È stato anche richiesto di fare in modo che la quantità di sangue prelevato dall'infermiere che fa i prelievi 
            sia la stessa per ogni campione (2 provette piene)

3. Abbiamo discusso sulle analisi bioinformatiche che sono state fatte con i dati finora prodotti

        a. Ranking dei valori di espressione dei singoli miRNA per ogni campione.
           Il ranking dei miRNA è un metodo non parametrico per "riordinare" i dati che non si basa sull'utilizzo
           del valore assoluto di espressione ma sull'utilizzo del valore di espressione relativa dei singoli miRNA
           dal più espresso al meno espresso. Questo metodo permette di valutare eventuali differenze di rank di un
           singolo miRNA nei vari campioni o gruppi di campioni con differenze biologiche. Il problema di questo 
           metodo è quello di rischiare di introdurre artefatti quando si hanno pochi miRNA ed espressi a basso
           livello (come nel notro caso)

4. Abbiamo discusso su ulteriori analisi bioinformatiche che si potrebbero tentare con i dati finora prodotti

        a. provare vari tipi di normalizzazione usando tutti quelli normalmente utilizzate con dati di RNA-seq
        
        b. provare ad effettuare una batch correction che tenga conto delle modalità di preparazione dei campioni
           nei singoli batch
        
        c. cercare di valutare la distorsione che si introduce nel momento in cui i dati vengono normalizzati rispetto
           ai non normalizzati. Suggerimento1: comparare il ranking dei miRNA pre- vs post- normalizzazione
           Suggerimento2: valutare come cambia la varianza nei vari metodi di normalizzazione

        d. ricercare dei miRNA differenzialmente espressi in maniera ricorrente nei vari metodi
           di normalizzazione utilizzati. Suggerimento: mostrare i risultati con un diagramma di Venn
